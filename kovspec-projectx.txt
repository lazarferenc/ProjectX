Rendszer specifikáció

Bevezetés

Egy olyan applikációt szeretnénk fejleszteni, amiben az óvodai dolgozók értékelhetik a gyerekek viselkedését és közölhetik a szülők felé,
 hogy mennyire érzik jól magukat az óvodában. Célunk, hogy segítsük az óvodai dolgozók és a szülők közti kommunikációt. 

Áttekintés

a termék környezete: 
Úgy gondoljuk, hogy egy óvodában nem feltétlenül várható el, hogy azintézmény minden ott dolgozónak számítógépet biztosítson, 
 a mai világban már szinte mindenki rendelkezik okos telefonnal, ezért az applikációnkat elsősorban androidra fejlesztjük.

legfontosabb funkciók: 
Az alkalmazást alapvetően két részre lehet bontani. Az egyik az óvodai dolgozóké, 
ahol osztályozhatják a gyerekek viselkedését és hangulatát, illetve észrevételeiket, megjegyzéseiket rögzíthetik a gyerekekkel kapcsolatban.
 A másik része a szülők felé irányul, ahová bejelentkezve a saját gyerekükről kapnak napi szintű tájékoztatást.

Felhasználók: 
Feltételezzük, hogy a szülők elfoglalt emberek, akiknek nem biztos, 
hogy minden nap jut idejük arra, hogy konzultáljanak az óvónőkkel a gyerekükről.
 Az óvónőktől viszont nem várható el, hogy emlékezzen minden gyerek pl hétfői állapotára pénteken.
 A szülő szempontjából azért lesz hasznos az alkalmazás, mert bármikor értesülhet a gyerek hogylétéről. 
 Az óvónő szempontjából pedig azért lesz hasznos, mert kevesebb információt kell észben tartania.
 
Biztonság: 
Mindkét felet (óvónő/szülő) egy bejelentkezési oldal fogadja. 
Az óvónők az összes gyereket látni fogják és értékelni tudják őket. 
A szülők csak a saját gyereküket látják és csak informálódni tudnak.
 
A rendszer funkciói

óvónő jogosultsága
	új gyerek felvétele/eltávolítása
	gyerek osztályozása (hangulat, magatartás)
	megjegyzések (gyerekenként)
	munkatársak elérhetőségeinek megtekintése
	napi menü megtekintése
	saját adatainak szerkesztése
	szülők adatainak megtekintése

Szülő jogosultságai
	saját gyerek aktuális állapotának lekérdezése (napokra bontva)
	óvónők adatainak megtekintése
	napi menü megtekintése

Használhatóság
Mivel az alkalmazásunkat androidra készítjük és ma már szinte mindenkinek van okostelefonja és azt felhasználói szinten használni is tudja,
 ezért az app használata semmilyen kellemetlenséggel nem fog járni. Pár perc használat után a felhasználó magabiztosan fogja tudni használni a programot.
 A még gördülékenyebb működés érdekében összeállítunk egy dokumentumot, amiben a leggyakrabban felmerülő kérdésekre, problémákra kaphatnak a felhasználók választ.

Teljesítmény
Az alkalmazás futtatásához android 4.2 vagy újabb verzió szükséges. 

Támogatottság
A program élesítését követően tervezzük, hogy havonta adunk ki hozzá frissítést.

Tervezési korlátok
Az alkalmazás fejlesztésére Android Studio-t fogunk használni és model-view-controller szerkezeti mintát fogunk használni. 
Verziókövetésre pedig GitHub-t fogunk használni.

készítette: ProjectX
